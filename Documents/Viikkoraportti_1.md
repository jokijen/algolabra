# Viikkoraportti 1

Käytetty tuntimäärä: 20


## Mitä olen tehnyt tällä viikolla?

Olen vertaillut muutamaa eri aihevaihtoehtoa ja lukenut niihin liittyvistä algoritmeista (etupäässä koneoppimisesta). Olen lisäksi käynyt läpi potentiaalisia datasettejä, jotka voisivat soveltua harjoitustyöhön. Lisäksi olen luonut repon ja tehnyt projektin alustuksen ym. aloitustoimenpiteitä.


## Miten ohjelma on edistynyt?

Alkutoimenpiteet (mm. git, poetry, testausriippuvuudet) on tehty, mutta en ole aloittanut vielä varsinaista koodaamista. Olen yhä hieman epävarma aiheen suhteen.


## Mitä opin tällä viikolla / tänään?

Olen virkistänyt muistia koneoppimisen matematiikkaan ja neuroverkkoihin liittyvistä käsitteistä ja laskutoimituksista. Olen myös perehtynyt syvemmin gradientin laskemiseen vastavirta-algoritmin avulla sekä aktivaatiofunktioihin. 


## Mikä jäi epäselväksi tai tuottanut vaikeuksia?

Projektin aloitus kokonaisuudessaan on ollut haastavaa. Neuroverkon rakentaminen kiinostaisi minua eniten, mutta aihe tuntuu myös hyvin laajalta. Valmiita työkaluja on paljon (mm. Tensorflow, PyTorch, Scikit, Pandas, Numpy), enkä ole täysin varma mitä niistä saisin ja minun kannattaisi käyttää projektissa. En ole myöskään aivan varma datasetin käsittelyn, käyttöliittymän ja testaamisen suhteen. Kurssilla ei myöskään ymmärrettävästi ole pajaohjausta. Harkitsen suppeamman aiheen valitsemista. 


## Mitä teen seuraavaksi?

Seuraavaksi lyön lukkoon aiheen, eli päätän onko hahmontunnistus neuroverkolla realistinen aihe vai kannattaisiko sen sijaan valita esim. nimigeneraattori (Markovin ketju ja trie-tietorakenne) tai tieteellinen laskin (shunting-yard -algoritmi). Tämän jälkeen jatkan aiheeseen perehtymistä ja alan suunnittelemaan työn rakennetta. 
